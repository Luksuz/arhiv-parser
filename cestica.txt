DRŽAVNI ARHIV U VARAŽDINU








SUMARNI INVENTAR FONDA

NARODNI ODBOR OPĆINE CESTICA
1952 - 1955.


HR-DAVŽ-58















Izradila: Ana Tuk

Varaždin, rujan 2013.

SADRŽAJ

Opis fonda

1. IDENTIFIKACIJA	1
2. KONTEKST	2
2.1. Naziv stvaratelja	2
2.2. Upravna povijest	2
2.2.1. Vrijeme i mjesto djelovanja	2
2.2.3. Organizacijski ustroj	4
2.3. Povijest fonda	6
3. SADRŽAJ I USTROJ	7
3.1. Sadržaj	7
4. UVJETI DOSTUPNOSTI I KORIŠTENJA	9
5.  DOPUNSKI IZVORI	10
6. PODRUČJE KONTROLE OPISA	11
HR-DAVŽ-58/1. RAD SREDIŠNJIH TIJELA, 1952.	12
HR-DAVŽ-58/2. OPĆE UPRAVNI POSLOVI, 1952 - 1955. [1955 - 1957.]	13
HR-DAVŽ-58/ 5.  FINANCIJSKI POSLOVI, [1951.]1952 - 1955.	16
HR-DAVŽ-58/ 6.  KOLONIZACIJA, 1952.	17



1. IDENTIFIKACIJA



1.1. Signatura					HR-DAVŽ-58


1.2. Naslov					Narodni odbor općine Cestica


1.3. Vrijeme nastanka gradiva		[1951.]1952 - 1955.[1955 - 1957.]


1.4. Razina opisa				fond


1.5. Količina i nosač zapisa			1 kutija -  6 knjiga – 1 svežanj; 0,30 d/m				
2. KONTEKST



2.1. Naziv stvaratelja
Narodni odbor općine Cestica, 1952 - 1955.

2.2. Upravna povijest

2.2.1. Vrijeme i mjesto djelovanja
Sukladno Općem zakonu o narodnim odborima (SL 22/52) 1952. su kao teritorijalne jedinice uvedeni kotari, gradovi, gradske općine i općine, a s njima i novi organi vlasti: narodni odbori općina, gradskih općina, kotara i grada. U skladu sa Zakonom o podjeli Narodne Republike Hrvatske (NN 16/52) 27. travnja 1952. na području dotadašnje teritorijalne nadležnosti Mjesnog narodnog odbora Cestica i Mjesnog narodnog odbora Babinec formiran je Narodni odbor općine Cestica. U njegovom sastavu nalazilo se sedamnaest sela: Babinec, Brezje, Cestica, Dubrava, Falinić, Gornje Vratno, Gradišče, Jarki, Kolarovec, Križanče, Križovljan, Lovrečan, Nadkrižovljan, Otok, Radovec, Selci i Virje. Sjedište novoosnovane općine nalazilo se u naselju Cestica. Viši organ javne uprave za NOO Cestica bio je Narodni odbor kotara Varaždin.
U skladu sa Zakonom o području kotara i općina u NRH (NN 36/55) NOO Cestica ukida se 31. kolovoza 1955. i njegovo područje ulazi u sastav općine Vinica. 

2.2.2. Nadležnost, svrha, funkcije i područje djelatnosti

Iako u početku formirani kao oblik socijalne i političke podrške Narodno-oslobodilačkoj vojsci, narodni odbori su u vrlo kratko vrijeme prerasli svoju dotadašnju funkciju i počeli poprimati obilježja lokalnih organa vlasti. Prema odredbama Općeg zakona o narodnim odborima (SL 43/46) NO-i su definirani kao lokalni organi državne vlasti u administrativno-teritorijalnim jedinicama. Općim zakonom o narodnim odborima iz 1952. (SL 22/52) i Ustavnim zakonom iz 1953. narodni odbori su definirani kao najviši lokalni organi vlasti na svom teritoriju i organi narodnog samoupravljanja. Procesom decentralizacije proširene su ovlasti, prava i materijalne osnovice narodnih odbora, te oni više nisu samo lokalni organi državne vlasti u administrativno-teritorijalnim jedinicama, već opća predstavnička tijela lokalnih zajednica.
U skladu sa Zakonom o narodnim odborima općina (NN 35/52), općina je preko Narodnog odbora i drugih organa općinske samouprave obavljala sljedeće poslove:
samostalno donosila društveni plan i budžet
donosila propise samostalno i na temelju ovlaštenja u zakonu
osnivala privredna poduzeća i komunalne, kulturne, prosvjetne, zdravstvene i socijalne ustanove
neposredno primjenjivala zakone i druge propise vođenjem upravnog i administrativno-kaznenog postupka i donošenjem rješenja u prvom stupnju
poništavala i ukidala nezakonite akte organizacija i ustanova  nad kojima je imala pravo nadzora
organizirala izvršenje poslova iz svoje nadležnosti i poduzimala organizacijske, upravne, ekonomske i druge odgovarajuće mjere za njihovo izvršenje
osiguravala sredstva za funkcioniranje javnih službi u općini
osiguravala vođenje općinskih službi postavljanjem stručnih službenika
davala preporuke privrednim organizacijama i samoupravnim ustanovama
podnosila prigovore za zaštitu samoupravnih prava kada joj je propisom ili drugim aktom višeg državnog organa bilo prekršeno pravo utvrđeno zakonom
Sukladno potrebama lokalne zajednice općina Cestica je obavljala komunalnu djelatnost na svom području (uređenje cesta, košenje trave na javnim površinama, uređivanje parkova i javnih dvorišta, obilježavanje kuća kućnim brojevima, osiguravanje skelarske službe u Lovrečanu, popravak obale rijeke Drave i osiguranje zemljišta od poplava, provođenje elektrifikacije po selima, održavanje javnih bunara, građenje cisterna za slučaj požara) provodila građevinsku djelatnost (dodjeljivanje gradilišta, gradnja ili obnova zgrada javne namjene kao što su zadružni dom, vatrogasni dom, zgrade osnovnih škola, vođenje evidencije građevinskih dozvola koje je izdavao NOK Varaždin), obavljala djelatnosti iz područja rada i radnih odnosa (izdavanje radnih knjižica, utvrđivanje radnog staža), vodila matičarsku službu,  promicala među siromašnim zemljoradničkim porodicama kolonizaciju u Istru, usmjeravala razvoj poljoprivredne proizvodnje (provedba sjetve, suzbijanje nametnika, naknada poljske štete, održavanje poljarske službe), provodila otkup poljoprivrednih proizvoda, izdavala dozvole za obavljanje obrta, provodila osnovne mjere zdravstvene zaštite (organizirala higijenske akcije i zdravstvene tečajeve, podmirivala troškove liječenja socijalno nezbrinutih osoba, osiguravala primaljsku službu), obavljala poslove socijalne zaštite (dodjeljivanje socijalnih pomoći, vođenje evidencije vojnih invalida), vodila brigu o izvršenju propisa o obaveznom osnovnom školovanju (osiguravanje sredstva za materijalne rashode četiri osnovne škole, za plaće i pokrivanje troškova stanarine za učitelje, dodjeljivanje stipendija za školovanje), provodila izbore na svom području i dr. U području financijskog poslovanja donosila je samostalno budžet i brinula o razrezu i naplati poreza, podizala zajmove za izvršenje tekućih rashoda, uvodila mjesni samodoprinos za potrebe elektrifikacije sela i za popravak seoskih i poljskih puteva, upravljala općenarodnom imovinom na svom području (dodjeljivanje stanova i zemljišta, prodavanje ili davanje u zakup zemljišta, potraživanje naknade za oštećenje imovine) i obavljala imovinsko-pravne poslove (vršila procjenu nekretnina kod kupoprodaje, darovanja i nasljeđa, vodila evidenciju prometa nekretninama). 

2.2.3. Organizacijski ustroj

Najviši organ vlasti općine Cestica bio je Narodni odbor i njemu su bili podređeni svi organi državne uprave u općini. Narodni odbor razmatrao je osnovna pitanja od značaja za privredni, komunalni, kulturni i socijalni razvitak i život općine. 
Dana 27. travnja 1952. na izbornom sastanku imenovan je prvi Narodni odbor u čijem se sastavu nalazilo 17 odbornika. Isti je dan održana i prva (konstituirajuća) sjednica na kojoj je iz redova odbornika za predsjednika Narodnog odbora izabran Šoštarić Antun.
U skladu sa Zakonom o izborima i opozivu odbornika narodnih odbora (NN 36/52) 7. prosinca 1952. održani su izbori na teritoriju kotara Varaždin. Novoizabrani Narodni odbor općine Cestica sastavljen od 17 odbornika održao je konstituirajuću sjednicu 18. prosinca 1952. i tom prilikom za predsjednika izabrao Bregović Stjepana. 

Za proučavanje pojedinih pitanja i pretresanje prijedloga Narodni odbor birao je iz reda svojih članova stalne komisije. Narodni odbor mogao je u svako doba smijeniti sve ili pojedine članove komisije i birati nove. NOO Cestica imao je tri stalne odborničke komisije: Mandatno-imunitetsku komisiju, Komisiju za molbe i žalbe i Komisiju za odluke i rješenja.
Pored odborničkih komisija djelovalo je i nekoliko povremenih komisija u čijem radu su sudjelovali građani, kao što su Komisija za procjenu inventara, Komisija za ustanovljenje štete nastale na zimskim usjevima, Komisija za vršidbu i otkup, Komisija za popis stoke, živadi, košnica i površina zemljišta itd. Time se provodila politika širokog društvenog samoupravljanja i angažiranja birača u rješavanju problema komune.

Za obavljanje određenih izvršnih i upravnih poslova Narodni odbor općine imao je savjete. Statutom je određeno da savjeti u svom djelokrugu:
brinu o izvršenju zakona i drugih saveznih i republičkih poslova kao i propisa Narodnog odbora
izdaju naredbe na temelju i u okviru zakona
pretresaju načelna pitanja iz svog djelokruga i usmjeravaju rad odgovarajućih upravnih organa i vrše nadzor nad provođenjem svojih zaključaka
predlažu Narodnom odboru donošenje propisa i drugih akata i poduzimanje mjera
podnose Komisiji za izbore i imenovanja prijedloge za izbor, imenovanje i razrješenje kad su za to ovlašteni
predlažu osnivanje, spajanje i ukidanje ustanova
podnose Budžetskoj komisiji prijedloge predračuna prihoda i rashoda upravnih organa i predračunskih ustanova
Predsjednika i članove savjeta birao je Narodni odbor. Najmanje dva člana birana su između odbornika, a ostali članovi iz reda građana koji su svojim znanjem i iskustvom mogli pridonijeti uspješnom radu savjeta. Za svoj rad savjeti su odgovarali Narodnom odboru.  Narodni odbor mogao je poništiti ili ukinuti akt savjeta, zamijeniti akt savjeta svojim aktom ili dati nalog savjetu da svoj akt izmjeni. 
Na I. sjednici NOO-a Cestica, 27. travnja 1952. izabrana su četiri savjeta:
Savjet za privredu - pretresa i podnosi prijedlog društvenog plana i obavlja poslove iz područja gospodarstva, vodoprivrede i financija
Savjet za komunalne poslove - obavlja poslove iz područja urbanizma, graditeljstva, prometa i druge komunalne poslove
Savjet za prosvjetu i kulturu - obavlja poslove općeg obrazovanja, organizira tečajeve iz područja školstva i predvojničke obuke i provodi druge poslove sa područja prosvjetne i kulturne djelatnosti
Savjet za narodno zdravlje i socijalnu politiku - obavlja poslove iz područja narodnog zdravlja i socijalne skrbi (socijalne pomoći, starateljstvo i sl.)
	Na sjednici 20. siječnja 1953. novoizabrani NOO donio je odluku da se osnuje samo 	Savjet za komunalne poslove, a da će se ostali po potrebi osnovati naknadno.
Dana 10. svibnja 1955. ponovno je imenovano svih četiri savjeta koji su djelovali i tijekom 1952. godine.  

Spisovodstveno poslovanje općine obavljano je u centralnoj pisarnici: spisi su odlagani prema tekućem broju općeg urudžbenog zapisnika bez podijele prema granama upravne djelatnosti.
Administrativno poslovanje usmjeravao je i usklađivao tajnik pod nadzorom predsjednika Narodnog odbora. 
2.2.5. Veze
Viši organ javne uprave za NOO Cestica bio je Narodni odbor kotara Varaždin. NOK Varaždin imao je pravo nadzora u pogledu zakonitosti rada i u skladu s tim mogućnost poništenja ili ukinuća nezakonitih akata Narodnog odbora općine Cestica, predsjednika i tajnika. Navedene ovlasti, u okviru svog djelokruga, imali su i kotarski savjeti, a u hitnim slučajevima i predsjednik Narodnog odbora kotara Varaždin. 


2.3. Povijest fonda
Gradivo fonda Narodnog odbora općine Cestica pronađeno je na tavanu zgrade Narodnog odbora općine Varaždin. U Arhiv je preuzeto 28. travnja 1960. zajedno sa gradivom NOO-a Varaždin i NOO-a Varaždin Vanjski. Preuzimanje je evidentirano pod brojem 109 Knjige akvizicija Državnog arhiva u Varaždinu.
3. SADRŽAJ I USTROJ

3.1. Sadržaj
Najveći dio sačuvanog gradiva odnosi se na poslove privrede, komunalno-građevinske i financijske poslove. Od privredne dokumentacije treba izdvojiti dozvole za otvaranje zanatskih radnji i dopis o trgovačkoj mreži na području općine, od komunalno-građevinske odobrenja za gradnju, a od financijske predmet o potraživanju naknade bivših ratnih zarobljenika od Njemačke, te evidencije poreza na nasljedstvo i kupoprodaju. Uvid u upravno poslovanje NOO-a Cestica daje zapisnik o pregledu poslovanja općine iz rujna 1952. Od ostatka gradiva kao važnije treba istaknuti predmet o kolonizaciji u Istru s popisima svih intresenata. Od registraturnih pomagala koja evidentiraju administrativno poslovanje općine sačuvani su opći urudžbeni zapisnici za cjelokupni period djelovanja stvaratelja i kazalo općeg urudžbenog zapisnika iz 1953.

3.2. Odabiranje  i izlučivanje
Ne postoje podaci o izlučivanju kod stvaratelja. U Državnom arhivu u Varaždinu postupak izlučivanja proveden je 2011. godine sukladno Pravilniku o postupku odabiranja i izlučivanja arhivskog gradiva i Orijentacijskoj listi registraturne građe za općinske/gradske organe uprave. Odlukom broj 2186-75-01-11-23, klasa 036-04/11-01/4 izlučen je dostavni urudžbeni zapisnik iz razdoblja 1953-1954.

3.3. Plan sređivanja
U upravnom poslovanju Narodnog odbora općine Cestica većina spisa evidentirana je u jedinstvenim urudžbenim zapisnicima i odlagana prema tekućem broju urudžbenog zapisnika u opće spise. 
Prilikom sređivanja u Arhivu su spisi izdvajani iz općih spisa i odlagani u zasebne skupine prema funkcionalnim područjima djelovanja. Tim postupkom gradivo je strukturirano u sedam serija:

1. 	Rad središnjih tijela
2. 	Opće upravni poslovi
3. 	Poslovi privrede
4. 	Komunalno-građevinski poslovi
5. 	Financijski poslovi
6.	Kolonizacija
7. 	Poslovi socijalne zaštite

Unutar svake serija sadržajnom analizom strukturirane su niže razine, poneke do razine predmeta. Spisi pojedine cjeline odlagani su prema broju urudžbenog zapisnika ili kronološki.

Napomena o planu sređivanja
2024. godine prilikom pripreme gradiva za selidbu pronađeni su opći spisi NOO-a Cestica iz 1955. u količini od 0,2 kut. Zbog ostalih obveza spise nismo stigli u tom trenutku izdvojiti iz cjeline i odlagati u zasebne skupine prema funkcionalnom kriteriju kao prilikom sređivanja 2013, već su samo odloženi u svežanj i evidentirani kao opći spisi iz 1953. U budućnosti bi trebalo i te spise izdvojiti i pridružiti postojećim serijama ili podserijama.








4. UVJETI DOSTUPNOSTI I KORIŠTENJA


4.1. Pravni položaj
Fond ima status javnog arhivskog gradiva.

4.2. Uvjeti dostupnosti
Gradivo je dostupno za korištenje sukladno čl. 18 Zakona o arhivskom gradivu i arhivima (NN 105/97), Pravilniku o korištenju arhivskog gradiva (NN 67/99), te Pravilniku o radu čitaonice Državnog arhiva u Varaždinu.

4.3. Autorsko pravo/uvjeti umnožavanja
Umnožavanje je dozvoljeno sukladno Pravilniku o korištenju arhivskog gradiva i Pravilniku o radu čitaonice Državnog arhiva u Varaždinu.

4.4. Tvarne značajke
Na ponekim spisima primjećuju se manje mrlje od korozije. Oštećeni hrptovi pojedinih knjiga privremeno su pojačani knjigoveškim trakama.




5.  DOPUNSKI IZVORI


5.1. Postojanje preslika
ne

5.2. Dopunski izvori u istome arhivu
35. NOK Varaždin (1945 - 1963.)

5.3. Bibliografija
Božić; Jogan: Samoupravljanje u komuni, Globus, Zagreb, 1974.
Sirotković, Hodimir: Povijest države i prava naroda SFRJ, Školska knjiga, Zagreb, 1990.
Bilandžić, Dušan. Historija Socijalističke federativne republike Jugoslavije. Zagreb: Školska knjiga, 1978.
Bilandžić, Dušan: Borba za samoupravni socijalizam u Jugoslaviji 1945-1969. Zagreb: Školska knjiga, 1978.
Narodne novine: 16/52, 35/52, 36/52, 36/55
Službeni list: 43/46, 22/52, 26/55, 34/55
Narodne novine:	16/52	Zakon o provođenju reorganizacije narodnih odbora
				Podjela NR Hrvatske na kotare, gradove i općine
35/52	Zakon o narodnim odborima općina
36/52	Zakon o izboru i opozivu odbornika narodnih odbora
9/53	Ustavni zakon NRH o osnovama društvenog i političkog uređenja i republičkim organima vlasti
33/55	Zakon o provođenju novog uređenja općina i kotara
 36/55	Zakon o području kotara i općina u NR Hrvatskoj
Službeni list: 		43/46	Opći zakon o narodnim odborima
49/49	Opći zakon o narodnim odborima
22/52 	Opći zakon o narodnim odborima
3/53	Ustavni zakon o osnovama društvenog i političkog uređenja FNRJ
26/55	Opći zakon o uređenju općina i kotara  


6. PODRUČJE KONTROLE OPISA


6.1. Napomena arhivista
Opis izradila Ana Tuk, arhivist 

6.2. Nadnevak izrade opisa
rujan, 2013.
ažurirano 2024.













HR-DAVŽ-58/1.	RAD SREDIŠNJIH TIJELA, 1952.
Količina: 0,1 kutija (0,01 d/m)

	
	
Sazivi sjednica NOO-a Cestica, 1952.					kut. br. 1
										
Narodni odbor bio je predstavnički organ vlasti općine Cestica. Sve poslove u svojoj nadležnosti obavljao je na svojim sjednicama. Unutar fonda NOO Cestica nije sačuvan niti jedan zapisnik sjednice nadležnog tijela, već samo nekoliko saziva s točkama dnevnog reda. 
Zapisnici sjednica NOO-a Cestica sačuvani su unutar fonda 35. NOK Varaždin.

		
1.2.	Rješenja o osnivanju komisija, 1952. 						kut. br. 1
									
Cjelina sadrži četiri rješenja o osnivanju privremenih komisija: Komisije za ustanovljenje štete nastale na zimskim usjevima, Komisije za vršidbu i otkup, Komisije za prekršaje i Komisije za popis stoke, živadi, košnica i površina zemljišta.


1.3.	Popis odbornika, 1952.							kut. br. 1

Sačuvan je popis članova privremenog NOO-a Cestica imenovanih na izbornom sastanku dana 27. travnja 1952.
HR-DAVŽ-58/2.	OPĆE UPRAVNI POSLOVI, 1952 - 1955. [1955 - 1957.]
Količina:  0,1 kutija, 5 knjige (0,15 d/m)



Registraturna pomagala, 1952 - 1955.

2.1.1. Opći urudžbeni zapisnik	1952 - 1954. (1-1920/1954.)	knj. br. 1

					1954 - 1955. (1921-3515/1954)	knj. br. 2
		
2.1.2. Kazalo Općeg urudžbenog zapisnika	1953.			knj. br. 3

2.1.3. Upisnik ovjera			1953 - 1955.			knj. br. 4


Opći spisi, 1955. (2004-2238)							svež. br. 2
(Napomena: spise bi trebalo izdvojiti iz cjeline „Opći spisi“ i odložiti u zasebne skupine prema funkcionalnom kriteriju)							
	
Zapisnik o pregledu poslovanja općine, 1952.				kut. br. 1
		
Pregled poslovanja općine obavili su predstavnici NOK-a Varaždin od 12. do 15. 	rujana 1952. Zapisnik sadrži podatke o službenicima, uredskim evidencijama, 	poduzećima na području općine, prostornoj problematici i prihodima NOO-a.
			

2.4.	Administrativno-teritorijalna podjela, 1952.					kut. br. 1

U cjelinu su uključeni spisi o teritorijalnom sastavu općine i zapisnici o predaji imovine, arhive i poslovanja ukinutih MNO-a novoosnovanom NOO-u Cestica.


2.5.	Pregled službenika i pomoćnog osoblja, 1952.				kut. br. 1

	Podserija sadrži prijedlog za razmještaj službenika NOO-a Cestica, dopis o djelatnicima 	Službe pregleda mrtvaca i obavijest o postavljanju lugara za šume sela Radovec.


2.6.	Stalni birački popis za selo Selci, 1953 - 1955. [1955 - 1957.]		knj. br. 5
 								(Napomena: nalazi se u kutiji br. 1)

	Knjiga je od 1. rujna 1955. pripadala NOO-u Vinica u čiji sastav je ušao teritorij ukinute 	općine Cestica.HR-DAVŽ-58/ 3.	POSLOVI PRIVREDE, 1952.
Količina: 0,2 kutije (0,02 d/m)


3.1.	Prijave i odjave zanatskih radnji, 1952.					kut. br. 1


3.2.	Ratarstvo, voćarstvo i vinogradarstvo, 1952.					kut. br. 1

	Podseriju čine izvještaji o prinosu usjeva i voća, o pregledu zasijanih površina, o 	suzbijanju štetnika i sl.


3.3.	Licenciranje bikova i nerasta, 1952.						kut. br. 1

	Spis nudi uvid u brojno stanje bikova i nerasta unutar državnog, zadružnog i privatnog 	sektora.


3.4.	Vodoprivreda, 1952.								kut. br. 1

	Cjelina obuhvaća odluku Državne arbitraže pri Vladi NRH o šteti koju je MNO Babinec 	počinio Glavnoj upravi za vodoprivredu NRH i dva dopisa o pojavi suše na 	vodotocima.


4.4.	Trgovina, 1952.								kut. br. 1
		
	Dopis o trgovačkoj mreži i rješenje NOO-a Cestica o cijenama mesa sadržani su u ovoj	podseriji.HR-DAVŽ-58/ 4.	KOMUNALNO-GRAĐEVINSKI POSLOVI, 1952.
Količina: 0,2 kutije (0,02 d/m)


3.1. 	Održavanje cesta i skele, 1952.						kut. br. 1

Podseriju čine tri predmeta: o cestama u nadležnosti NOO-a, o čišćenju snijega s prometnica i o prihodima skele na Dravi kod Lovrečana.


3.2.	Građevinske dozvole, 1952.							kut. br. 1

	Prilikom sređivanja u Arhivu je izrađen popis građevinskih dozvola.


3.3.	Rješenja o dodjeli stana, 1952.						kut. br. 1

Sačuvana su tri rješenja o dojeli stana: Hip Franji iz Gornjeg Vratna, Krajcer Tomi iz Križovljana i Ferlin Mariji iz naselja Otok-Virje.













HR-DAVŽ-58/ 5. 	FINANCIJSKI POSLOVI, [1951.]1952 - 1955.
Količina:  0,2 kutije, 1 knjiga (0,04 d/m)


4.1.	Dopisivanje o budžetu i kreditima, 1952.					kut. br. 1

	Podserija sadrži rješenja o odobrenju kredita i izvadak iz budžeta područnih osnovnih 	škola.


4.2.	Prijava ratnih zarobljenika za potraživanjem od Njemačke, 1952.  		kut. br. 1 

	Pored okružnice o potraživanju naknade za bivše ratne zarobljenike sačuvan je popis 	mještana općine Cestica koji su podnijeli zahtjev za naknadom od Njemačke.


4.3.	Porezi, [1951.]1952 - 1955.   

	4.3.1.	Dokumentacija o porezima i pristojbama	1952.			kut. br. 1

		Cjelina uključuje obračun poreza na vino i rakiju, zapisnik o uplati psetarine i 		pravilnik o ubiranju mjestovine i ostalih pristojbi. 

	4.3.2.	Rješenja o razrezu poreza na nasljedstvo	1952.			kut. br. 1

		U prilogu rješenja o razrezu poreza nalaze se rješenja o nasljeđivanju Kotarskog 		suda u 	Varaždinu.

Evidencija poreza na kupoprodaju, 
             nasljeđe i darovanje				[1951.]1952 - 1955.  	 knj. br. 6

HR-DAVŽ-58/ 6. 	KOLONIZACIJA, 1952.
Količina:  0,1 kutija (0,01 d/m)								kut. br. 1


Predmet sadrži molbe za kolonizaciju u kotar Pulu i izjave pojedinih interesenata da odustaju od molbe.HR-DAVŽ-58/ 7. 	POSLOVI SOCIJALNE ZAŠTITE, 1952.
Količina:  0,1 kutija (0,01 d/m)								kut. br. 1


Serija sadrži popise korisnika socijalne pomoći i dječjeg doplatka, izvještaj o djeci poginulih boraca na području općine, zapisnik o obiteljskom nasilju i potvrde o smještaju nezbrinutog djeteta u Dječji dom Maruševec.

